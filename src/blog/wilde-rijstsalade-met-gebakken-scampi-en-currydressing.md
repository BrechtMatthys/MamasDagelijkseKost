---
title: Wilde rijstsalade met gebakken scampi en currydressing
author: Mama
personen: "4"
tags:
  - post
  - vis
bereidingswijze: >-
  De witte rijstsalade met gebakken scampi


  Kook de rijstbuiltjes gaar in water met een snuifje zout. (Check de gaartijd op de verpakking.)

  Pel de sjalot en snipper ze zo fijn mogelijk.

  Snij een ondiep kruis in de top van elke tomaat.

  Gebruik het kokende water (met rijstbuiltjes) om er de tomaten 10 – 15 tellen in onder te dompelen. Spoel ze meteen onder koud water en trek de dunne schil eraf met een aardappelmesje.

  Snij de tomaten in kwarten, verwijder de zaadlijsten en verdeel het vruchtvlees in kleine gelijke blokjes en doe ze in de schaal met sjalotsnippers.

  Snij elke avocado in twee. Snij tot tegen de dikke pit, wrik de helften uit elkaar en verwijder die pit.

  Trek het taaie vel van de vrucht en verdeel het mals vruchtvlees in hapklare stukken.

  Snij de ongeschilde komkommer overlangs in twee en schraap er de zaadlijsten uit. Snij de groente in dikke plakjes.

  Schil de appel en snij het vruchtvlees in kleine dobbelstenen.

  Doe de stukken avocado, appel en komkommer in de mengkom. Voeg een scheut fijne olijfolie toe en een scheut ciderazijn. Meng de salade voorzichtig. (De azijn zal voorkomen dat de stukken avocado en appel verkleuren.)

  Brokkel de geitenkaas in stukjes en doe ze bij de gemengde sla.

  Verzamel de ingrediënten voor de dressing in een hoge mengbeker. Gebruik appelsap, ciderazijn, mayonaise, zure room en een scheutje walnotenolie.

  Voeg de specerijen toe: voldoende mild currypoeder, kurkumapoeder voor een extra-gele kleur, versgemalen peper en wat zout. Mix de dressing kort.

  Spoel de rijstbuiltjes onder koud stromend water. Laat de gare korrels zorgvuldig uitlekken.

  Verwijder de pantsers van de scampi. Maak een ondiepe insnijding langs de rug van elke garnaal en verwijder het darmkanaaltje.


  Verhit een braadpan op een stevig vuur. Schenker een scheut olijfolie in en doe de scampi in de pan. Bak ze kort en krachtig op een stevig vuur. Het is een kwestie van minuten. Kruid ze tijdens de bakbeurt met wat versgemalen peper en een snuif zout.


  OPMERKING: De scampi verdienen een krokant goudbriuin korstje, terwijl ze binnenin niet overgaar (en taai) zijn.


  Om af te werken : enkele takjes koriander (of basillicum of bieslook)

  Meng de afgekoelde rijst met de salade van groenten en fruit.

  Scheur de blaadjes koriander grof. (Of kies voor pluksels basilicum of snippers bieslook.

  Lepel rijstsalade op ieders bord en schik er gebakken scampi op. Lepel er een currydressing over en zet de rest van het sausje apart op de tafel.

  Werk de borden af met pluksels koriander.
date: 2024-07-31T17:30:51.675Z
---
* 20 scampi (bv. maat 13/15) 
* olijfolie scheutjes 
* peper en zout 
* 250 gr wilde rijst (mix, bv. in builtjes)  
* 250 gr geitenkaas (stevige verse of gerijpt) 
* 3 tomaten 
* 2 rijpe avocado's
* 1 komkommer
* 1 sjalot
* 1 appel
* ciderazijn scheutjes
* 3 eetlepels zure room
* 2 eetlepels mayonaise 
* 1 dl appelsap 
* walnotenolie scheutjes 
* 1 eetlepel milde currypoeder 
* 1 eetlepel kurkumapoeder
* enkele takjes koriander (of basillicum of bieslook)